{"name":"Klub Absolwentów Krajowego Funduszu na rzecz Dzieci","tagline":"Funduszowcy wszystkich krajów, łączcie się!","body":"Różnimy się wiekiem, wykonywanym zawodem, zainteresowaniami i miejscem zamieszkania – jest jednak wspólne doświadczenie, które nas łączy. Czas kiedy byliśmy bardzo młodzi, jeszcze przed maturą, a już mieliśmy okazję spotykać pierwszoplanowe postacie polskiej nauki, kultury i sztuki. Czas, gdy na przekór szkołom chcącym nas równać do średniej, mieliśmy okazję rozwijać nasze zainteresowania pod okiem prawdziwych pasjonatów. Czas, gdy poznawaliśmy rówieśników z różnych zakątków Polski, którzy jednak rozumieli nas lepiej niż koledzy z klasy i podwórka...\r\n\r\nByło to doświadczenie udziału w programie pomocy zdolnym uczniom prowadzonego przez [Krajowy Fundusz na Rzecz Dzieci](http://fundusz.org). Po kilku lub kilkunastu latach od ukończenia programu postanawiamy ożywić naszą społeczność poprzez stworzenie Klubu Absolwentów Funduszu.\r\n\r\n## Co planujemy zrobić?\r\nW roku 2015 chcemy zorganizować dwie inicjatywy:\r\n* **Zjazd Absolwentów Funduszu**\r\nSpotkajmy się, by:\r\n  * powspominać dawne funduszowe czasy i dowiedzieć się, czym zajmujemy się obecnie,\r\n  * odnowić stare i nawiązać nowe znajomości, szczególnie między ludźmi z różnych dziedzin i roczników,\r\n  * uwolnić tkwiący w nas potencjał do interdyscyplinarnych inicjatyw i pomyśleć o przyszłych projektach Klubu,\r\n  * dyskutować o możliwych formach wsparcia dla programu Funduszu,\r\n  * wymienić się opiniami o programie sformułowanymi z perspektywy czasu, zebrane wnioski przekazać Funduszowi.\r\nWstępna propozycja terminu zjazdu to grudzień 2015.\r\n\r\n* **Katalog Absolwentów**\r\nChcemy ułatwić komunikację pomiędzy Fuduszowcami poprzez stworzenie bazy kontaktów. Udział będzie dobrowolny - już teraz można zgłosić się poprzez [formularz](http://goo.gl/forms/9bW5ZZAYi4). Zapraszamy wszystkich dawnych podopiecznych Krajowego Funduszu na Rzecz Dzieci, a także osoby inaczej zaangażowane w jego działalność, np. tutorów.\r\n\r\n## Dlaczego?\r\nInspiracją dla nas są prężnie działające stowarzyszenia alumnów uczelni amerykańskich. Dla osób z Uniwersytetu Stanforda, Harvarda czy MIT kontakty z innymi absolwentami stanowią często większą wartość niż sama wiedza zdobyta w czasie studiów. Dzięki takim relacjom powstało wiele innowacyjnych firm i przełomowych prac badawczych - skorzystajmy z tych dobrych wzorców!\r\n\r\nChoć czasy Funduszu już dawno za nami, to możemy sprawić by wspólnota i wymiana myśli trwała dalej. Widzimy ogromny potencjał do interdyscyplinarnych inicjatyw w zebraniu ludzi, których łączy wspólne doświadczenie Funduszu, a którzy obecnie realizują się jako naukowcy, nauczyciele, ludzie biznesu i specjaliści, a także społecznicy, artyści i ludzi kultury, lub w jakikolwiek inny sposób. Naprawdę warto pielęgnować funduszowe znajomości!\r\n\r\nBardzo doceniamy unikatową szansę rozwoju, jaką dał nam Fundusz i chcemy by kolejni młodzi ludzie też ją otrzymali. Z tego powodu będziemy aktywnie wspierać Fundusz: propagować jego działalność, wspierać organizacyjnie, stanowić zaplecze ideowe, fundraisingowe i finansowe.\r\n\r\n\r\n### Uważasz, że warto stworzyć Klub Absolwentów? Zróbmy to razem!\r\n* wypełnij [formularz](http://goo.gl/forms/9bW5ZZAYi4) - daj znać, że interesują Cię inicjatywy Klubu,\r\n* jeśli używasz Facebooka, dołącz do [grupy absolwentów KFnrD](https://www.facebook.com/groups/absolwenci.kfnrd/)\r\n* poinformuj innych Funduszowców, nawet jeżeli Wasze drogi już się rozeszły: e-mail, Facebook, gołąb pocztowy...\r\n* skontaktuj się bezpośredni z nami poprzez [e-mail](absolwenci-funduszu@gmail.com) - szczególnie, jeżeli chcesz aktywnie uczestniczyć w tworzeniu Klubu\r\n\r\n_Adam Zadrożny, Anna Kornakiewicz, Błażej Osiński, Dorka Budacz, Jacek Migdał, Jan Lipski, Piotr Migdał_","google":"UA-65915880-1","note":"Don't delete this file! It's used internally to help with page regeneration."}