---
layout: page
title: O Klubie 
---

Klub Absolwentów Krajowego Funduszu na Rzecz Dzieci stawia przed sobą dwa zadania:

*   integrację środowiska Funduszu

    Osoby związane z Funduszem zajmują się obecnie bardzo różnymi dziedzinami życia
    (nauka, biznes, sztuka, działalność społeczna), często odnosząc w niej spore sukcesy.
    Ze względu na tę różnorodność brakuje nam naturalnego miejsca spotykania się ze sobą,
    wymiany myśli, a być może też nawiązywania współpracy i realizowania interdyscyplinarnych projektów.
    Chcemy by Klub wypełnił tę lukę, dlatego też za główne zadanie na ten rok uznaliśmy
    organizację Zjazdu Absolwentów, który odbędzie się 19.12.2015 w Warszawie.
 
    Do Klubu zapraszamy wszystkie osoby, którym bliskie jest doświadczenie Funduszu - zarówno
    absolwentów programu pomocy wybitnie zdolnym (kandydatów, podopiecznych i stypendystów),
    ale także tutorów i inne zaangażowane osoby.

*   wspieranie Funduszu
  
    Jesteśmy bardzo wdzięczni Funduszowi za otrzymane możliwości rozwoju
    i z tego powodu chcielibyśmy pomóc w rozwijaniu jego działalności.
    Z pewnością możemy i powinniśmy być wsparciem finansowym, doradczym i organizacyjnym.
    O różnych możliwościach wsparcia Funduszu będziemy dyskutowali na zjeździe.
 
    Bardzo prostym przykładem wsparcia, które zajmie mniej niż 1 minutę,
    to zagłosowanie na Fundusz w plebiscycie
    [Tak na dobrą sprawę](http://taknadobrasprawe.pl/#krajowy-fundusz-na-rzecz-dzieci).
    Dzięki tej akcji Fundusz może otrzymać dodatkowe pieniądze na swoją działalność,
    a także zwiększyć swoją rozpoznawalność.

Jeżeli jesteś człowiekiem Funduszu i chciałbyś brać udział w inicjatywach Funduszu
zapraszamy do zapisania się poprzez [formularz](http://absolwenci-funduszu.org/zgloszenia). 
