---
layout: page
title: List założycielski
headline: List założycielski
---

<p class="message">
  Funduszowcy wszystkich krajów, łączcie się!
</p>

Różnimy się wiekiem, wykonywanym zawodem, zainteresowaniami i miejscem zamieszkania – jest jednak wspólne doświadczenie, które nas łączy. Czas kiedy byliśmy bardzo młodzi, jeszcze przed maturą, a już mieliśmy okazję spotykać pierwszoplanowe postacie polskiej nauki, kultury i sztuki. Czas, gdy na przekór szkołom chcącym nas równać do średniej, mieliśmy okazję rozwijać nasze zainteresowania pod okiem prawdziwych pasjonatów. Czas, gdy poznawaliśmy rówieśników z różnych zakątków Polski, którzy jednak rozumieli nas lepiej niż koledzy z klasy i podwórka...

Było to doświadczenie udziału w programie pomocy zdolnym uczniom prowadzonego przez [Krajowy Fundusz na Rzecz Dzieci](http://fundusz.org). Po kilku lub kilkunastu latach od ukończenia programu postanawiamy ożywić naszą społeczność poprzez stworzenie Klubu Absolwentów Funduszu.

## Co planujemy zrobić?

W roku 2015 chcemy zorganizować dwie inicjatywy:

* **Zjazd Absolwentów Funduszu** odbędzie się 19. grudnia 2015 w Warszawie. Spotkajmy się, aby:

 * powspominać dawne funduszowe czasy i dowiedzieć się, czym zajmujemy się obecnie,
 * odnowić stare i nawiązać nowe znajomości, szczególnie między ludźmi z różnych dziedzin i roczników,
 * uwolnić tkwiący w nas potencjał do interdyscyplinarnych inicjatyw i pomyśleć o przyszłych projektach Klubu,
 * dyskutować o możliwych formach wsparcia dla programu Funduszu,
 * wymienić się opiniami o programie sformułowanymi z perspektywy czasu, zebrane wnioski przekazać Funduszowi.

* **Katalog Absolwentów**  
Chcemy ułatwić komunikację pomiędzy Fuduszowcami poprzez stworzenie bazy kontaktów. Udział będzie dobrowolny - już teraz można zgłosić się poprzez [formularz](http://goo.gl/forms/9bW5ZZAYi4). Zapraszamy wszystkich dawnych podopiecznych Krajowego Funduszu na Rzecz Dzieci, a także osoby inaczej zaangażowane w jego działalność, np. tutorów.

## Dlaczego?

Inspiracją dla nas są prężnie działające stowarzyszenia alumnów uczelni amerykańskich. Dla osób z Uniwersytetu Stanforda, Harvarda czy MIT kontakty z innymi absolwentami stanowią często większą wartość niż sama wiedza zdobyta w czasie studiów. Dzięki takim relacjom powstało wiele innowacyjnych firm i przełomowych prac badawczych - skorzystajmy z tych dobrych wzorców!

Choć czasy Funduszu już dawno za nami, to możemy sprawić by wspólnota i wymiana myśli trwała dalej. Widzimy ogromny potencjał do interdyscyplinarnych inicjatyw w zebraniu ludzi, których łączy wspólne doświadczenie Funduszu, a którzy obecnie realizują się jako naukowcy, nauczyciele, ludzie biznesu i specjaliści, a także społecznicy, artyści i ludzi kultury, lub w jakikolwiek inny sposób. Naprawdę warto pielęgnować funduszowe znajomości!

Bardzo doceniamy unikatową szansę rozwoju, jaką dał nam Fundusz i chcemy by kolejni młodzi ludzie też ją otrzymali. Z tego powodu będziemy aktywnie wspierać Fundusz: propagować jego działalność, wspierać organizacyjnie, stanowić zaplecze ideowe, fundraisingowe i finansowe.

### Uważasz, że warto stworzyć Klub Absolwentów? Zróbmy to razem!

* wypełnij [formularz](http://goo.gl/forms/9bW5ZZAYi4) - daj znać, że interesują Cię inicjatywy Klubu,
* jeśli używasz Facebooka, dołącz do [grupy absolwentów KFnrD](https://www.facebook.com/groups/absolwenci.kfnrd/)
* poinformuj innych Funduszowców, nawet jeżeli Wasze drogi już się rozeszły: e-mail, Facebook, gołąb pocztowy...
* skontaktuj się bezpośredni z nami poprzez <a href="mailto:absolwenci.funduszu@gmail.com">e-mail absolwenci.funduszu@gmail.com</a> - szczególnie, jeżeli chcesz aktywnie uczestniczyć w tworzeniu Klubu

*Adam&nbsp;Zadrożny, Anna&nbsp;Kornakiewicz, Błażej&nbsp;Osiński, Dorka&nbsp;Budacz, Jacek&nbsp;Migdał, Jan&nbsp;Lipski, Piotr&nbsp;Migdał*
